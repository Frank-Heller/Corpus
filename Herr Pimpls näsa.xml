<?xml version="1.0" encoding="UTF-8"?>
<!DOCTYPE TEI PUBLIC "-//TEI//DTD TEI Lite XML ver. 1//EN" "tei_lite.dtd">
<TEI>
  <teiHeader>
    <fileDesc>
      <titleStmt>
        <title>Herr Pimpls näsa</title>
        <author>Frank Heller</author>
      </titleStmt>

      <editionStmt>
        <edition><date>2020-05-13</date></edition>
      </editionStmt>

      <publicationStmt>
        <p>Public Domain</p>
        <idno>533</idno>
      </publicationStmt>

      <sourceDesc>
        <p>Vecko-Journalen 1922:37</p>
      </sourceDesc>
    </fileDesc>

    <profileDesc>
      <langUsage>
        <language ident="sv-SE">sv-SE</language>
      </langUsage>
    </profileDesc>

    <revisionDesc>
      <change when="2006-08-21" who="PH">Första version </change>
    </revisionDesc>
  </teiHeader>

  <text>
    <body>
      <pb n="868" />

      <head>Herr Pimpls näsa</head>

      <p>För närvarande bor jag i <name type="place">Zell</name> (icke i
      cell).</p>

      <p>Zell ligger vid en alpsjö. Denna sjö är buteljgrön; den har
      tvärbranta stränder; den innehåller miljoner och åter miljoner spigg och
      ett antal gäddor, som tilldelat sig själva samma uppgift gentemot dessa
      spigg, som fransmännen gentemot tyskarna: att se till att de inte blir
      för många. Den buteljgröna sjön plöjes av en kommunalmotorbåt, av
      dussintals roddbåtar och hundratals tyroler, som med sina jättekraftiga
      ben kasta sig i vattnet från tre badanstalter.</p>

      <p>Detta om alpsjön, vid vilken Zell ligger. I Zell finnas många hotell
      och ännu flera krogar, som av österrikarna kallas jausestationer, ett
      gåtfullt, men diskret ord. På en av dessa jausestationer är herr <name
      type="person">Alois Pimpl</name> stationsföreståndare. Herr Pimpl är
      liten, undersätsig och slätrakad; han har elaka svarta ögon och en
      praktfull romersk näsa. Herr Pimpl har tillbringat en del av sin ungdom
      i Amerika och talat gärna detta lands språk genom sin praktfulla
      romerska näsa, vilken liksom tycks ge detta språk dubbel klang och
      effekt. Det som icke är allmänt bekant om herr Pimpl, är att han en gång
      var professionell boxare i <name type="place">U.S.A.</name></p>

      <p>Detta om herr Pimpl.</p>

      <p>I Zell bo många konstnärer av olika trosbekännelser, futurister,
      kubister, dadaister och neodadaister. Kubisterna anse hopplöst
      föråldrade av futuristerna, eftersom de håller på linjer och komnturer;
      futuristerna föraktas som akademiska av dadaisterna, eftersom de inte
      inse, att det späda barnets konstuppfattning är den högsta; och
      dadaisterna bekrigas rasande av neodadaisterna, eftersom de inte inse,
      att icke det späda barnets, utan fostrets konstuppfattning, bör vara den
      slutgiltigt tongivande.</p>

      <p>På den ounvikligt kommande postneodadaismens konstnorm törs jag inte
      en gång tänka.</p>

      <p>Detta om de olika skolorna i Zell.</p>

      <p>Bland de hopplöst föråldrade kubisterna finns det en enda som hela
      Zell känner sedan en vecka tillbaka. Orsaken till att hela Zell känner
      honom är den, att han i sin person, i sin yttre person, för en gångs
      skull sammansmält alla de stridiga skolornas egenheter. Hans ansikte har
      kubismens hårda konturer och futurismens strålande färger, hans
      resonemang vacklar mellan dadaismens barnsliga och neodadaismens
      fosterliknande ståndpunkt. Dessa egenheter uppvisar hans personlighet
      sedan en vecka tillbaka. Och orsaken därtill är endast och allenast hans
      kamp för kubismen.</p>

      <p><name type="person">Johannes Hentsch</name> (så heter han) är lidelsefull
      kubist, en kubist i anda och sanning. Han för en aldrig vilande kamp
      icke blott mot andra konstriktningar än kubismen, utan även mot alla
      företeelser i omvärlden, som icke låta sig förena med en strängt
      kubistisk syn på tillvaron. Ett klassiskt landskap gör honom ursinning;
      ett klassiskt ansikte likaledes. En futuristisk profil, en dadaistisk
      eller neodadaistisk ansiktstyp kunna framkalla orkander av förbittring
      hos denne zelot. Men till saken, till vittnesbördet!</p>

      <p>Anländ till Zell dröjde Johannes Hentsch icke med att utse sig en
      stamjausestation. Han gjorde detta utan att lägga vidare märke till
      värden eller hans utseende. Först efter några dagar gjorde han det och
      såg, förlamad av fasa, att hans värd, som icke var någon annan än herr
      Alois Pimpl, hade ett klassiskt ansikte, och vad mera var en praktfull
      och stilren romersk näsa.</p>

      <p>Om det fanns en punkt i människans yttre, angående vilken Johannes
      Hentsch var mera oförsonlig än andra, så var det just i fråga om
      människans näsa. Johannes Hentsch hatade alla näsor, som icke voro
      kubistiska. Han förlöjliga och förföljde dem och deras ägare i sin konst
      och i verkliga livet. Och om det fanns en nästyp, som mer än alla andra
      slog honom som antikubistisk, som ett direkt trots mot kubismens
      principer, så var det den romerska näsan. Och när han såg herr Alois
      Pimpls näsa, stirrade han därför som förhäxad på sin
      jausestationsförestråndare.</p>

      <p>Det bör i förbigående antydas, att Johannes Hentsch är en stor, blond
      tyrolerpojke med ett skägg som översteprästen <name type="person">
      kaifas</name>', och att ingen kan ana av hans utseende att han inte är
      möbelsnickare i stället för kubist.</p>

      <p>Herr <name>Alois Pimpl</name> såg Johannes Hentsch stirrning, men tillskrev den
      brist på uppfostran och gick sin väg. Johannes Hentsch följde honom med
      förhäxade ögon. Det var honom omöjligt att ta dessa ögon från herr Pimpl
      och det praktfullt svängda organ, genom vilket herr Pimpl vid diverse
      bord i lokalen talade en smattrande amerikanska. En sådan näsa! Tänka
      sig en sådan näsa! Mannen hade mod nog att gå och förevisa denna näsa
      alldeles inför Johannes Hentsch ögon. Det var otroligt! Johannes Hentsch
      drack en stund och blev mer och mer rasande over värdens oförsynthet.
      Till slut reste han sig, betalade och gick sin väg med en ursinnig blick
      på herr Pimpls näsa.</p>

      <p>Men om natten drömde han om herr Pimpls näsa; när han slog upp sina
      ögon mot en ny dag, stod herr Pimpls näsa lika klar för hans syn; när
      han målade, smögo dess svända båglinjer in mellan hans kubistiska och
      gjorde honom till avfälling från den rena kubistiska läran. Han kastade
      penseln och gick ut för att dricka. Men inte på herr Pimpls
      jausestation, Gud förbjude det, nej! Han gick på en annan station,
      drack. men kunde inte slita sina tankar från herr Pimpl och hans
      majestätiska luktorgan och slank klockan nio på kvällen in på herr
      Pimpls krog, besegrad, dragen till magnetklippan. Herr Pimpl var där
      fortfarande och icke mindre hans näsa, den lyfte sig i en linje värdig
      Michelangelos över her Pimpls överläpp: den utstrålade stolthet; den
      tycktes säga: jag trotsar tiden och dess modenycker. Johannes Hentsch
      drack och såg, såg och drack, förhäxad, fascinerad av denna näsa, som
      hönan av skallerormens blick. Han drack och såg, och då och då kände han
      herr Pimpls elaka svarta öga vila på sig, ty herr Pimpl kunde inte sväva
      i okunnighet om den uppmärksamhet som ägnades honom, fastän han inte
      förstod dess orsak. Till slut hade Johannes Hentsch druckit nog för att
      detta platoniska betraktande av den enastående näsan, detta man kunde
      säga nyplatonska försjunkande i den, icke kunde tillfredsställa honom.
      Han reste sig, stirrade på näsan med blodsprängda ögon, och som om han
      väntat på en signal kom herr Pimpl, som började få nog av detta, fram
      till bordet.</p>

      <p>Det blev en kort debatt.</p>

      <p>»Min herre», sade Johannes Hentsch hest.</p>

      <p>»Min herre», sade värden rasande.</p>

      <p>»Er näsa!» sade Johannes Hentsch, rodnande av upphetsning.</p>

      <p>»Min näsa?» upprepade värden, bleknande av vrede.</p>

      <p>»Er näsa — den generar mig», fick Johannes Hentsch framstammat.</p>

      <p>»Min näsa — ge —»</p>

      <p>»Den generar mig! Den är omöjlig! Den är naturstridig! Den är
      oförlåtlig i en tid som vår! Den är en utmaning! Den är en anakronism!
      Den är — den är — den är dålig, eländig konst!»</p>

      <p>De sista orden stötte han fram med knappast begriplig röst. Samtidigt
      grep han värden i det organ, som sedan tjugofyra timmar icke varit ur
      hans tankar. Värden gav till ett tjut av raseri. Två minuter senare
      sprattlade Hentsch på golvet, blå, gul och röd, kubistisk och
      futuristisk i ansiktet, dadaistisk i sitt tal och neodadaistisk i sin
      tankegång. Inte för intet hade herr Pimpl varit professionell boxare i
      Amerika i sin ungdom.</p>

      <p>Men värden? Njöt han segern? Nej. Johannes Hentsch ansikte var
      omarbetat av hans hand till en sammansmältning av alla moderna
      konstriktningar — men hans eget? I dess mitt lyfte sig fortfarande det
      som en gång varit herr Pimpls stolthet och väckt herr Hentschs raseri,
      näsan. Men den var inte längre romansk. Den var sådan som Johannes
      Hentsch önskat se den: den var kubistisk. Den stod ut från ansiktet i
      minst tre olika riktningar och hade utsprång och utbyggnader som en
      Jugendvilla.</p>

      <p>Ty den var av paraffin, och köpt för dyra pengar i Amerika efter ett
      svårt boxarnederlag mot den berömda negern <name type="person">Jim
      Johnson</name>.</p>
    </body>
  </text>
</TEI>